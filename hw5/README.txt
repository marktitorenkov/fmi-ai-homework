Реализирайте Наивен Бейсов Класификатор (Naive Bayes Classifier), класифициращ индивидите като демократи или републиканци, използвайки 16-те атрибута и двата класа от данни Congressional Voting Records (https://archive.ics.uci.edu/dataset/105/congressional+voting+records).

Някои от характеристиките съдържат стойността "?", която по принцип обозначава липсваща стойност. В случая в данните е посочено ясно, че този символ означава нито да, нито не. Тоест е трета стойност "въздържал се". Решете задачата по два начина - първият като приемете стойността за трета опция (въздържал се) и вторият като запълните стойността с подход, който вие изберете и обосновете защо сте избрали. Анализирайте резултатите.

При Наивния Бейсов класификатор може да се получат нулеви вероятности, които водят до неточна калсификация. За да се справите с този проблем приложете съответните решения - "Заглаждане на Лаплас" и логаритъм. При заглаждането на Лаплас тествайте с различни стойности на параметъра λ, който указва степента на заглаждане. Анализирайте резултатите.

За тестване на алгоритъма разделете данните на тренировъчни и тестови множества в съотношение 80:20, като преди това ги разбъркате. Разделението трябва да бъде стратифицирано, за да се запази съотношението на класовете (267 демократи, 168 републиканци) в новополучените тренировъчни и тестови множества.

Като вход приемете две възможни стойности - 0 и 1:

0 означава да обработите данните като приемете питанките "?" за трета стойност - въздържал се.
1 означава да запълите липсващите стойности (отбелязаните с питанка "?") с подход, който вие изберете.
Като изход изкарайте точността на модела върху тренировъчното множество (обучен и тестван на него), точността и стандартното отклонение на модела при приложена 10-кратна кръстосана проверка върху тренировъчното множество и точността на модела върху тестовото множество:

Точност (Accuracy) върху тренировъчното множество за стандартното разделение.
Средна точност (Average Accuracy) и стандартно отклонение за 10-кратната кръстосана проверка (10-fold cross-validation).
Точност (Accuracy) върху тестовото множество.
За допълнително пояснение можете да погледнете следното изображение от официалната документация на scikit-learn.
Примерен вход:
0

Примерен изход:
1. Train Set Accuracy:
    Accuracy: 92.80%

10-Fold Cross-Validation Results:
    Accuracy Fold 1: 92.00%
    Accuracy Fold 2: 91.50%
    Accuracy Fold 3: 90.00%
    Accuracy Fold 4: 93.00%
    Accuracy Fold 5: 91.00%
    Accuracy Fold 6: 92.50%
    Accuracy Fold 7: 93.00%
    Accuracy Fold 8: 91.50%
    Accuracy Fold 9: 92.00%
    Accuracy Fold 10: 93.50%

    Average Accuracy: 92.10%
    Standard Deviation: 1.10%

2. Test Set Accuracy:
    Accuracy: 92.50%

* При решението на задачата е разрешено да се използват структури от данни като DataFrame.
